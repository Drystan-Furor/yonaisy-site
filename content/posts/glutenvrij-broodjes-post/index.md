---
title:  "Glutenvrije broodjes gemaakt van linzen"
date:   2024-06-09 10:41:47 +0530
img: "img.png"
categories: [recepten, broodjes]
author: "Yona Croft"
profile:
  attrs:
    - key: Name
      val: Drystan
    - key: Likes
      val: Java
---

# Glutenvrije broodjes gemaakt van linzen

Deze voedzame broodjes maak je met slechts een paar ingrediënten,
ze zijn voedzaam én ideaal als lunch of om te serveren op een borrelplank!

- Glutenvrij en vegan!

![Glutenvrije broodjes gemaakt van linzen](https://marikebol.com/wp-content/uploads/2023/04/Foto-19-04-2023-13-40-14-1160x680.jpg)

| INGREDIËNTEN                                    | Hoeveelheid  |
|-------------------------------------------------|--------------|
| Gedroogde rode linzen                           | 160 g        |
| Water                                           | 50 ml        |
| Olijfolie                                       | 2 el         |
| Psylliumvezels OF gebroken lijnzaad             | 16 g OF 20 g |
| Zout                                            | 3 g          |
| Baking soda + appelazijn of citroensap          | 3 g + 15 ml  |
| Topping (sesamzaadjes, pompoenpitten, maanzaad) | -            |
| Plantaardige melk of eigeel (optioneel)         | 2 el         |

***
ZO MAAK JE HET!

1. Spoel de gedroogde linzen goed af onder koud stromend water.
2. Doe de linzen daarna in een kom met water en voeg 1 el azijn of citroensap toe. Laat de linzen enkele uren weken.
3. Spoel de linzen weer schoon en laat ze goed uitlekken.
4. Pureer ze samen met het water tot een egale massa.
5. Voeg de olie toe, de psylliumvezels en het zout.
6. Meng alles weer heel goed door elkaar tot een soepel (nat) deeg.
7. Laat het deeg zo’n 30 minuten staan zodat de psylliumvezels het vocht op kunnen nemen zodat het deeg makkelijker te
   vormen is.
8. Zet de oven aan op 180 graden onder- en bovenwarmte.
9. Bekleed de bakplaat met bakpapier en vorm met natte handen 4 bollen van het deeg.
10. Smeer de bollen in met eigeel of (plantaardige) melk. Strooi er zaden naar keuze overheen en bak de bollen in 25
    minuten gaar. Niet langer, dan worden de broodjes te compact is mijn ervaring.
11. Beleg ze met jouw favoriete toppings én GENIET!

***

NOTITIES
> Bewaartip! De broodjes zijn het allerlekkerste wanneer ze net gebakken zijn. Wil je ze een dag later eten? Dan zou ik ze
nog even nat maken en opwarmen in de oven.


> Variatietip! Geen linzen in huis maar wel gedroogde kikkererwten? Dan kun je dit recept even goed maken!


> Ook heel lekker met rozemarijn, tomaatjes en andere kruiden naar wens!


> Dol op pizza? Bak er een pizzabodem van! Plaats de pizza 20 minuutjes in de oven i.p.v. 30 minuten.

